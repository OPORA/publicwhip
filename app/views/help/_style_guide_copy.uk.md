Користуйся цими порадами, коли описуєш голосування або ж хочеш покращити ті, які вже є. Вони допоможуть зробити все,
що ти пишеш на сайті, легким для читання та розуміння.

Пиши простою і зрозумілою українською мовою.

Якщо текст написаний просто і зрозуміло, то його легко читати, як тим, хто розуміється в політичній, економічній, 
соціальній ситуації, так і тим, хто не має глибоких знань щодо цього.

Не використовуй складних слів, зворотів, незрозумілих абревіатур.

Використовуй прості, короткі слова замість довгих формальних фраз. Офіційні тексти часто заплутані, незрозумілі і люди 
не завжди розуміють, про що в них йдеться. Те саме стосується і речень — вони повинні бути короткими (якщо в реченні більше
25 слів, спробуй його розбити на декілька).

Щоб зміст був зрозумілий, текст повинен бути чітко, просто, по-людськи, незаангажовано написаний. Уникай емоцій в 
описах голосувань та політик.

Пиши з врахуванням того, що парламенті є депутати і депутатки, тому використовуй закінчення, які підходять для обох гендерів,
а саме: проголосував(ла), підтримав(ла), або ж гендерно нейтральні формулювання.  
